
% A B S T R A C T

\pagestyle{empty}

\begin{center}
\مهم{چکیده}
\end{center}
فواید بسیار استفاده از اینترنت، آن را به یکی از پرطرفدارترین روش‌های برقراری ارتباط و تبادل اطلاعات بدل نموده است. با افزایش روز افزون حجم دانش ذخیره شده در این شبکه‌ی جهانی، فرآیند دسترسی به بخش خاصی از مطالب که مدنظر کاربر است تبدیل به کاری دشوار شده است. بنابراین نیاز به ابزار جدید برای ساماندهی دسترسی و جستجو در این حجم انبوه از اطلاعات بیش از پیش حس می‌گردد. به همین منظور به مرور زمان، ابزارهای عام برای جستجو در بین اطلاعات اینترنت، پیاده-سازی گردید. اما این ابزارهای کلی، نیازهای خاص کاربران را به طور کامل برطرف نمی‌کرد. یکی از نیازهای خاص کاربران، مقوله‌ی کاریابی است. در حال حاضر برای زبان فارسی موتور جستجوی کارامدی برای پیدا کردن کار مناسب برای متقاضیان وجود ندارد.
\\
در این پروژه، سعی بر آن شد که با استفاده از سایت‌هایی که در زمینه‌ی کاریابی فعالیت دارند، یک سیستم یک‌پارچه‌ی جستجو پیاده‌سازی نمود. برای این کار، نیاز به استخراج آگهی‌های کارفرمایان و کارنامک‌های متقاضیان از صفحات وب داریم. در این پروژه به بررسی سایت LinkedIn که یکی از موفق‌ترین سایت‌های کاریابی انگلیسی زبان می‌باشد پرداختیم و شمای داده‌ای کارنامک در آن را، استخراج نمودیم، علاوه بر آن یک خزنده و یک موتور جستجوی متن باز را به گونه‌ای بهبود بخشیدیم که امکان استخراج و شاخص بندی آگهی‌های کاریابی از سایت‌های فعال در این زمینه به صورت کارایی ممکن گردد. با این کار، جستجو در بین آگهی‌ها بهبود یافت و اطلاعات غیرکاربردی صفحات وب، دور ریخته شد و حجم داده‌های ذخیره شده در شاخص‌ها، به میزان محسوسی کاهش پیدا نمود.


\صفحه‌جدید
